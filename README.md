# Mesterseges_intelligencia
Az online tanfolyam az optimális problémamegoldásra összpontosít. A diákoknak alkalmuk lesz megismerkedni olyan klasszikus feladatokkal, mint a 8-királynő, vagy a térképszínezés, és ezeknek a problémáknak a megoldási stratégiájával. A kétszemélyes játékoknál az optimális döntéshozatal a Nim és az Othello játékokon kerül bemutatásra. A természet ihlette algoritmusok közül a genetikus algoritmusokra van fektetve a legnagyobb hangsúly, de a kurzus foglalkozik a hangyakolóniával és a részecske-raj optimalizációval is. A kurzus utolsó harmada pedig a gépi tanulásról és a mesterséges neurális hálókról ad ismertetést. A felügyelt betanítási módszerek közül a diákok megismerkednek a perceptron módszerrel és a hibavisszaterjesztéssel, míg a felügyeletlen módszerek a Kohonen háló segítségével kerülnek bemutatásra.
